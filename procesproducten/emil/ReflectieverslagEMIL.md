# Inleiding
In dit reflectieverslag kijk ik terug op mijn persoonlijke ontwikkeling tijdens het elaboratieproject. Ik ga in op mijn rol als documentatiebeheerder, 
mijn persoonlijke leerdoel zoals vastgelegd in het PAF, en mijn vakinhoudelijke groei, met nadruk op de toepassing van technische kennis.

# Domain-Storytelling
## Leervraag/Feedbackvraag 
Leervraag: Hoe kan ik mijn houding en gespreksvaardigheden als vragensteller verbeteren, zodat ik respectvol en duidelijk overkom tijdens gesprekken, vooral wanneer ik nerveus ben?

Deze leervraag is ontstaan uit de behoefte om effectiever te communiceren tijdens Domain Storytelling-gesprekken.
Hoewel ik tijdens het project niet de rol van vragensteller, maar die van notulist had, heb ik toch iets geleerd over deze functie.
Ik merkte dat notuleren voor mij lastig is, omdat ik niet altijd goed inschat wat belangrijk genoeg is om op te schrijven. 
Hierdoor waren mijn notulen niet altijd volledig. Vaak schreef ik slechts steekwoorden op, omdat het gesprek te snel ging. 
Ik wilde het gesprek niet onnodig vertragen, vooral omdat als ik niet de enige notulist was. Anders had ik eerder aangegeven dat ik moeite had met het tempo.
Ondanks dat ik zelf geen vragen stelde, hoorde ik als notulist veel goede vragen van mijn teamgenoten. Enkele voorbeelden die mij opvielen waren:

- "Waarom is dit belangrijk voor jou?"
- "Waarom is dit een probleem voor jou?"
- "Wat is het doel van deze functie?"

Ik vond dit sterke vragen omdat ze de domeinexpert stimuleren om dieper na te denken over hun antwoorden en om hun context helder te maken. 
Zo konden wij als team beter begrijpen wat ze wilden bereiken. Deze vragen wil ik in de toekomst zelf ook stellen.
Ik heb geleerd dat de rol van notulist minder goed bij mij past.
Als er alleen behoefte is aan steekwoorden, lukt dat wel, maar ik functioneer beter als vragensteller.
Dit komt doordat ik steekwoorden gemakkelijker kan noteren dan volledige zinnen, én omdat ik meer ervaring heb met het stellen van vragen.
Bovendien denk ik dat ik als vragensteller meer leer, juist door het stellen van vragen die ik moeilijk vind.

Later in het project heb ik mijn leerdoel alsnog kunnen oefenen tijdens gesprekken met teamgenoten. Zo vroeg ik tijdens een DSU, terwijl een teamgenoot een probleem met code uitlegde:
"Waarom is het belangrijk voor jou om het op deze manier op te lossen?"
Deze vraag hielp mijn teamgenoot om zijn keuzes beter te onderbouwen en het hielp het team om zijn aanpak te begrijpen.

# Ontwikkeling in Besluitvorming (BOB-model)
In mijn PAF gaf ik aan dat ik het concept "consensus" lastig vind, en dat ik dacht dat dit moeilijk voor mij te veranderen zou zijn. 
Tijdens het project hebben we belangrijke beslissingen meestal samen genomen, vaak door te stemmen. Dit was niet altijd op basis van consensus.
Toch kwamen we er soms achter dat bepaalde besluiten achteraf niet zo goed waren. 
Een voorbeeld daarvan is een keuze die we in de eerste week maakten: we besloten om onze branchnamen gelijk te houden aan de naam van het issue. 
Nu blijkt dit een goede keuze, omdat het verwarring voorkomt en het werk overzichtelijker maakt voor docenten of nieuwe ontwikkelaars.
Een ander besluit was het gebruik van labels en het inrichten van het Git-bord. Ik gaf hier mijn mening over hoe het eruit moest zien en dit werd besproken maar afgewezen.
Achteraf bleek het bord prima te werken: overzichtelijk en duidelijk dus liet ik mijn mening liggen.
Een minder goed besluit nam ik zelf bij het aanmaken van subissues. 
Ik verdeelde mijn taak in drie grote subtaken, maar tijdens de retrospective gaven mijn groepsgenoten aan dat dit niet prettig werkte. 
Ik begrijp nu dat dit niet de beste aanpak was, ook al had ik er zelf weinig last van. Volgende keer zal ik hier meer overleg over voeren met mijn team.

-------------------------------------------------------------

 # Rol: Documentatiebeheerder
Ik heb deze rol vervuld tijdens het project en alle documenten zijn op dit moment in orde. 
Ik heb hier relatief weinig aandacht aan hoeven besteden, omdat mijn team de documentatie netjes bijhield.  
Als dat niet het geval was geweest, had ik de betreffende persoon aangesproken om samen te kijken wat er beter kon. 
Als ik zou merken dat dit vaker voorkomt bij deze persoon of bij anderen, zou ik dit in de groep bespreken om gezamenlijk afspraken te maken.
Zo hoeft niet één iemand alles te controleren, maar weet iedereen waar hij of zij op moet letten bij het maken van documentatie en kunnen we gezamenlijk hierop letten.

## Verantwoordelijkheden
- Samenwerken met teamleden om documentatie volledig en correct te houden.
- Documentatie actueel en overzichtelijk houden via pull request-controle.
- Verantwoordelijkheid verdelen, zodat ook anderen documentatie controleren.
- Zorgen voor een duidelijke structuur en vindbaarheid van documenten (zoals in de repo).
- Afspraken vastleggen over documentatie, zodat iedereen weet wat er verwacht wordt.
- Documentatie begrijpelijk maken voor toekomstige developers en stakeholders.

## Wat heb ik geleerd?
Door deze rol heb ik ingezien hoe belangrijk actuele documentatie is.
Aan het begin van het project onderschatte ik dit, maar nu weet ik hoe frustrerend het kan zijn als de documentatie achterloopt of niet klopt.
Nog belangrijker is dat je dit sámen doet met je team. 
Door afspraken te maken en te bespreken wat er van iedereen verwacht wordt, wordt documentatie een gedeelde verantwoordelijkheid. 
Eerst dacht ik dat ik dit alleen moest doen, maar nu weet ik dat het een echte teamtaak is.

## Wat moet ik nog leren?

Ik wil nog beter leren communiceren over documentatie met de groep. 
Soms vind ik het lastig om aan te geven dat iets beter moet of weet ik niet goed hoe ik dat moet aanpakken. 
Ik stel dingen soms uit doordat ik onzeker ben.
Een mogelijke oplossing is om een document te maken waarin we de documentatieregels vastleggen. 
Dit kan ik dan bespreken met de groep, zodat ik zelfverzekerder weet wat ik wil zeggen.
In een vervolgend project als ik een rol zoals documentatiebeheerder ga doen wil ik dit anders aanpakken door mogelijk direct een document te maken met de regels en deze te delen met de groep.

---------------------------------------------------

# Inhoudelijke Vakmanschap 

## Wat heb ik geleerd? 
Tijdens dit project heb ik veel geleerd vooral over Keycloak en de integratie ervan Keycloak met CI/CD-pijplijnen en OAuth2 Autorisatie. 
Ik weet nu hoe je Keycloak kunt gebruiken voor authenticatie en autorisatie in een applicatie.
Ik heb geleerd hoe je:

- [Keycloak instelt binnen de beheeromgeving](https://github.com/AIM-ENE-feb25/castlevania/issues/174)
- [Keycloak koppelt aan een endpoint via Docker](https://github.com/AIM-ENE-feb25/castlevania/issues/176)
- [De beveiliging van je eigen Spring Boot-code behoudt](https://github.com/AIM-ENE-feb25/castlevania/issues/169)
- [De documentatie van Keycloak effectief gebruikt om de integratie soepeler te laten verlopen](https://github.com/AIM-ENE-feb25/castlevania/issues/177)

Ik heb ook geleerd hoe belangrijk het is om technische documentatie goed te begrijpen en toe te passen in de praktijk.

# Wat neem ik mee naar mijn stage?
- Ik weet nu hoe belangrijk het is om in een vroeg tijdstip duidelijke documentatie-afspraken te maken in een groep of project.
- Ik wil vaker de rol van vragensteller nemen in gesprekken met opdrachtgevers of collega’s als dit mogelijk is.
- Ik moet sneller feedback vragen bij twijfel, vooral bij besluitvorming.

# Conclusie Vakmanschap

In dit project heb ik veel geleerd, mede doordat ik drie verschillende spikes heb uitgevoerd. 
Daardoor heb ik nu meer kennis over Keycloak, CI/CD-integratie, OAuth2 en het opzetten van veilige applicaties via Docker.
In de toekomst wil ik kennis-spikes anders aanpakken omdat ik dit in dit project te veel heb opgesplitst waardoor ik te veel niet helemaal relevante informatie heb gedocumenteerd en dit apart nog moest samenvatten.
Een voorbeeld van mijn verbetering is toen ik werkte aan een spike over CI/CD-Pipeline toen realiseerde ik me halverwege dat mijn aanpak te breed was. 
Ik paste direct mijn onderzoeksvraag aan in Git, wat zorgde voor een gerichter resultaat.
Nu merk ik dat kleinere, gerichtere spikes effectiever zijn dan grote, brede onderzoeksbladen. Dat maakt het werk overzichtelijker en behapbaarder voor de lezer.

-----------------------------------------
# **Persoonlijk leerdoel op basis van PAF**
Mijn leerdoel is: Actiever bijdragen aan Besluitvorming
Ik wil leren hoe ik groepsprocessen beter kan sturen door actief bij te dragen
aan discussies en mijn mening in groepskeuzes duidelijker over te laten komen

In het vorige project merkte ik vaak dat keuzes werden gemaakt zonder 
dat ik mijn volledige mening kon delen. Hierdoor stond de keuze eigenlijk al vast, 
omdat mijn groep al een beslissing had genomen terwijl ik nog twijfelde. Dit frustreerde mij soms, 
omdat ik het gevoel had dat mijn ideeën misschien wel beter waren, maar nooit echt goed werden besproken. Ik kreeg weinig feedback omdat ik mijn mening niet op tijd deelde. Dit wil ik in het volgende project voorkomen door actiever bij te dragen aan discussies en mijn mening duidelijker over te brengen.

Door actiever deel te nemen aan groepsgesprekken en besluitvorming, 
kan ik bijdragen aan een beter eindresultaat voor zowel mijzelf als mijn groep. 
Door mijn mening op tijd te delen, krijgen mijn ideeën de kans om serieus overwogen te worden. 
Dit kan betekenen dat mijn ideeën een waardevolle bijdrage leveren aan de groep, 
maar ook dat ik sneller ontdek wanneer een idee minder goed is. 
Doordat mijn ideeën besproken en geëvalueerd worden, 
leer ik kritisch nadenken en openstaan voor feedback. 
Dit voorkomt dat ik vast blijf zitten in minder effectieve ideeën en helpt mij om beter samen te werken. 
Voor het team zorgt dit voor een breder perspectief en beter onderbouwde keuzes, 
terwijl het mij persoonlijk helpt om mijn communicatieve en samenwerkingsvaardigheden verder te ontwikkelen.

Aan het einde van het volgende project wil ik meer lef hebben om mijn mening tijdig te delen
bij beslissingen en hierop feedback te ontvangen. Ik wil dit bereiken door vanaf het begin en gedurende 
het project actief mijn mening te uiten. Vooral in de beginfase ben ik van plan om, zodra ik merk dat er een keuze wordt gemaakt, 
het gesprek te onderbreken en te vragen: 'Mag ik nog even mijn mening delen hierover?'. 
Dit moment is cruciaal, omdat in deze fase veel belangrijke beslissingen worden genomen. 
Daarom ben ik van plan om tijdens het eerste gesprek mijn mening duidelijk over te brengen
en achteraf op te schrijven of dit gelukt is en wat hielp en wat niet hielp dit wordt het resultaat aan het einde van het project.

Door mijn standpunten eerder en duidelijker te delen, zorg ik ervoor dat mijn ideeën worden meegenomen 
in de besluitvorming en dat ik leer van de feedback die ik ontvang.

APA-BRONNEN:
Forsyth, D. R. (2018). Group dynamics (7th ed.). Cengage Learning.

alas, E., Sims, D. E., & Burke, C. S. (2005). Is there a “big five” in teamwork? Small Group Research, 36(5), 555-599. https://doi.org/10.1177/1046496405277134


# Reflectie Leerdoel
In dit project heb ik kort de kans gehad om mijn leerdoel te oefenen: actiever meedoen in besluitvorming en mijn mening beter onderbouwen. 
Aan het begin van het project werden er veel besluiten genomen, zoals over welke spikes we gingen doen. 
Ik heb toen mijn mening gegeven over één van de spikes: ik stelde voor om spikes te doen over keycloak, 
zodat we dat goed konden onderzoeken. Mijn idee werd besproken, maar uiteindelijk kozen we voor grotere spikes over meerden onderdelen van keycloak. 
Ik merkte dat mijn idee minder sterk werd gevonden en liet het daarna een los.

Halverwege het project leerde ik dat besluiten in dit soort projecten vaak te snel worden genomen,
soms zonder dat er echt goed wordt nagedacht over de gevolgen. 
Dit zag ik ook gebeuren bij het besluit om in de eerste week álle spikes te bedenken en meteen in het PvA te zetten. 
Toen bleek dat we later veel spikes moesten aanpassen omdat ze niet goed aansloten op elkaar, daardoor was het duidelijk dat we te snel hadden gehandeld.
Dat hebben we in iteratie 2 verbeterd door eerst te kijken wat we echt nodig hadden, voordat we nieuwe spikes planden.

Toch had ik hier actiever op kunnen reflecteren tijdens het project. 
Ik heb niet altijd doorgevraagd of aangegeven waarom ik dacht dat een voorstel niet goed zou werken. 
Daardoor werd mijn mening niet altijd meegenomen, of ik durfde die soms niet te geven.
Een voorbeeld hiervan is tijdens het bedenken van de spikes durfde ik mijn mening niet te delen omdat ik dacht dat mijn groepsgenoten al een keuze hadden gemaakt en mijn idee niet wilden horen.

Voor een volgend project wil ik dit anders doen. Als ik een idee heb, wil ik het beter onderbouwen met argumenten of voorbeelden.
Ook wil ik vaker vragen stellen bij een besluit, zoals: "Wat als dit niet werkt?" of "Waarom kiezen we dit en niet iets anders?" 
Op die manier kan ik actiever bijdragen aan het besluitvormingsproces en mijn leerdoel beter behalen.

# Feedback van groepsgenoten

Tijdens het project kreeg ik waardevolle feedback van mijn groepsgenoten. 
Zo gaf Yousif aan dat ik soms de tijd moet nemen voordat ik iets zeg bijvoorbeeld: als hij iets zegt, dan reageer ik te snel en zeg ik iets raars.
Volgens hem komt het voor anderen over alsof ik boos ben, 
terwijl dat niet mijn bedoeling is. Dit was voor mij belangrijk om te horen, 
omdat ik me er niet van bewust was dat mijn toon of houding op die manier overkomt.

Een concreet voorbeeld hiervan is een gesprek waarin Yousif iets enthousiast vertelde:  
*"Ik ga stage lopen bij Bedrijf K."*  
Waarop ik direct reageerde met:  
*"Waar? Bij die Kipstraat?"*
Yousif raakt hierdoor in de war en dit kon ik zien
dus ik trok ook een verward gezicht.

Hoewel ik het niet vervelend bedoelde, kwam het blijkbaar bot of kritisch over. 
Sinds die opmerking let ik er bewuster op hoe ik reageer, en probeer ik eerst bewust na te bedenken wat en hoe ik iets zeg.

Ook kreeg ik positieve feedback. 
Quirijn merkte op dat ik actief probeer mee te discussiëren, ook als het niet altijd lukt om mijn punt goed over te brengen. 
Dit waardeerde hij, omdat het laat zien dat ik betrokken ben bij het groepsproces. 
Deze opmerking wil ik graag meenemen in mijn verslag, omdat het bevestigt dat ik stappen zet in mijn persoonlijke leerdoel om beter deel te nemen aan groepsgesprekken.

Al met al helpen deze observaties mij om bewuster te communiceren en actiever bij te dragen aan besluitvorming binnen het team.
Dat is voor mij een bevestiging dat ik op de goede weg ben.

# Feedback aan Groepsgenoten 

Tijdens het project heb ik ook feedback gegeven aan mijn groepsgenoten.

Een goed voorbeeld is Rens. Ik gaf hem feedback over zijn nauwkeurige manier van werken bij het nakijken van pull requests. Tijdens het project maakte ik zelf een pull request, en Rens controleerde deze zorgvuldig. 
Hij liet veel opmerkingen en verbeterpunten achter die mij hielpen om mijn werk beter en nauwkeuriger te maken. 
Door zijn aandacht voor detail heb ik geleerd om zelf ook scherper te zijn op kwaliteit en fouten.

Daarnaast gaf ik Lucas feedback omdat hij vaak zijn mening niet durfde te delen tijdens groepsbeslissingen en gesprekken. 
Soms was hij niet duidelijk over wat hij precies wilde zeggen, waardoor zijn ideeën minder goed overkwamen.
Ik heb hem aangemoedigd om actiever mee te praten en zijn standpunten duidelijker te verwoorden. 
Dit is belangrijk, omdat elke mening nodig is en het hele team betrokken is bij de communicatie van keuzes.

Door deze feedback te delen help ik mijn teamgenoten beter worden in samenwerken en communiceren.

# Vergelijking Constructie fase tegen Elaboratie fase

In de constructiefase van het project was ik nog niet zo bewust en actief betrokken bij de besluitvorming. In de elaboratiefase heb ik toch geprobeerd actiever bij te dragen aan groepsbeslissingen, in lijn met mijn huidige leerdoel.
Tijdens de constructiefase was ik voornamelijk bezig met het uitvoeren van taken en minder met documentatie of onderzoek.

Mijn voorkeur ligt bij de constructiefase, omdat ik het prettig vind om tastbare resultaten te creëren en deze te kunnen laten zien, zonder dat ik veel hoef te documenteren.
Hoewel documentatie belangrijk is, vind ik dat dit grotendeels in de elaboratiefase moet plaatsvinden. Alleen essentiële onderdelen, zoals de softwarearchitectuur en API-documentatie, moeten naar mijn mening tijdens de constructiefase worden bijgehouden.
Daarnaast vind ik het prettig om vooral bezig te zijn met mijn vak en hierin te oefenen, zodat ik mijn technische vaardigheden kan verbeteren.

# Slot

In dit reflectieverslag heb ik gekeken naar hoe ik ben gegroeid tijdens het elaboratieproject. 
Zoals in de inleiding stond, ging het vooral om mijn rol als documentatiebeheerder, mijn leerdoel om actiever mee te doen in besluitvorming, en mijn technische ontwikkeling, bijvoorbeeld met Keycloak.

Ook heb ik mijn logboek bijgehouden, waarin ik mijn dagelijkse werkzaamheden en reflecties heb vastgelegd met links waar dit nodig was hier in merkte ik vaak dat ik sneller of langer bezig was dan ik origineel dacht dit is een verbeterpunt worden voor vervolg projecten.

Ik heb ontdekt dat ik steeds beter word in het delen van mijn mening en dat goede documentatie echt een team taak is. 
Ook merk ik dat ik nog kan werken aan het duidelijker en rustiger communiceren met mijn team.
Door feedback van Yousif en anderen en mijn eigen ervaringen weet ik nu waar ik op moet letten en wat ik kan verbeteren.

Deze ervaringen neem ik zeker mee naar mijn stage en volgende projecten.
Ik wil daar blijven groeien, zowel in technische vaardigheden als in mijn samenwerking met anderen.